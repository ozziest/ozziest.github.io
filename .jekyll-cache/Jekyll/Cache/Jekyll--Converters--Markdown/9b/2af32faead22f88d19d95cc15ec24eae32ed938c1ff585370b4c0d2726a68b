I"	<p>Bundan yaklaşık 1 sene önce birkaç arkadaşımla birlikte <strong>Sakarya</strong>‘da faaliyet gösterecek bir yazılım topluluğunun kurulum aşamasında görev aldım. Sakarya küçük bir şehir olduğu için sektörel imkanlarının <strong>İstanbul</strong> gibi şehirlerle yarışmasına imkan yoktu ve biz de sürekli İstanbul’un yolunu tutar bir haldeydik. <a href="http://mavidurak.github.io">Mavidurak-IO</a> ile bu sorunu tamamen çözemesek de, azaltmayı hedefledik ve çalışmaya koyulduk.</p>

<p>Geçen bu süre zarfında <strong>2 Workshop</strong>, ve <strong>7 Tech Talks</strong> gerçekleştirdik. Workshop’lardan pek fazla verim alabildiğimizi söyleyemeyeceğim ancak <strong>Tech Talks</strong> etkinlikleri oldukça yararlı oldu. Herşeyden önce bu etkinliklerde salt <strong>öğretme</strong> amacında değildik. Amacımız bildiğimiz, keşfettiğimiz ya da bizi heyecanlandıran konularda anahtar kelimelerden oluşan bilgiler vermektir. Bu nedenle sunum uzunluklarını <strong>25 dakika</strong> ile sınırlandırdık. <strong>Açık kürsü</strong> gibi bir yapısı olduğundan her hafta sunum sahipleri değişiyor, farklı arkadaşlarımızdan farklı şeyler öğrenebiliyorduk.</p>

<p>Sonuç itibari ile yeni yeni dostluklar kurduk, sürüyle şey öğrendik. Akademik takvimin bitmesi ve öğrencilerin memleketlerine dönmesi vesilesi ile <strong>2014-2015</strong> yılındaki çalışmalarımızı sonlandırdık. Ancak yaz döneminde birlikte projeler gerçekleştirebileceğimiz insanlarla tanışmış olmak bizim için büyük avantaj olarak önümüzde duruyor. Tabii ki değerlendireceğiz. :)</p>

<p><strong>Mavidurak-IO</strong> ile deyim yerindeyse uçurum kenarında duran kayayı birazcık itekledik. Şimdi büyük bir gürültüyle yuvarlıyor. Eğer önümüzdeki aylarda/yıllarda bu kayayı istediğimiz gibi kontrol edebilirsek şahane işlere imza atabiliriz. <strong><em>Gelecek her zaman olduğu gibi bizim elimizde.</em></strong></p>

<p>Eğer siz de Sakarya’daysanız <a href="http://twitter.com/mavidurakio">Mavidurak-IO Twitter Hesabı</a>‘nı takip ederek etkinlikerimize katılabilirsiniz. Zaten sektörel imkanların kısıtlı olduğu şehirde köşenize çekilmek size hiç birşey kazandırmayacaktır. Gelin, tanışalım.</p>

:ET