I"<p>Geçtiğimiz haftasonu (27-28 Eylül) İstanbul’da düzenlenen Jsist etkinliğine katıldım. Katılımcılar olarak oldukça verimli bir etkinlik geçirdik. Ben de naçizane görüşlerimle bir etkinlik değerledirmesi yapacağım.</p>

<h3 id="organizasyon">Organizasyon</h3>

<p>Katılımcılara taahhüt edilen herşey yerine getirildi. Kahvaltı, öğle yemekleri ve aralarda sunulan ikramlar beklenileni karşıladı. Planlanan zamanlarda sunumların başlanmasını pozitif noktolardan biri olarak değerlendiriyorum. Bu nedenle organizasyonu gerçekleştiren ve organizasyonda görev alan herkese şahsım adına teşekkürü borç bilirim.</p>

<h3 id="i̇ngilizce">İngilizce</h3>

<p>Daha önce web üzerinden yapılan <strong>Google-IO</strong> gibi konferansları takip etmiştim. Buna rağmen ingilizcem üst düzey olmadığı için etkinlik öncesinde sunumları anlayamamaktan oldukça korkuyordum ve bu katıldığım ilk ingilizce içerikli seminer olacaktı. Hatta etkinlik öncesi simultane çevirmen olup olmadığı hakkında da organizasyondaki arkadaşlara sorularım oluştu. Fakat korktuğum gibi olmadı ve beklediğim daha iyi bir performans sergiledim. Sadece çok soyut olan bazı kavramları dinlerken zorlandım.</p>

<p>Burada benim vurgulama ihtiyacı hissettiğim gereken detay ingilizcenin değeri. Dil üzerine önümüzdeki dönemde daha çok durmak planlarım arasında. Anlama kısmı pek sorun olmasa da, iletişim kurabilmek için daha çok çalışmam gerekiyor. Bu vesileyle blogum aracılığıyla kendime söz veriyorum. :)</p>

<h3 id="sunumlar">Sunumlar</h3>

<p>Sunumlarda en çok dikkatimi geçen olay yabancı ve Türk konuşmacıların arasındaki zaman kullanım farkı ve rahatlık. Bu toplum olarak geliştirmemiz gereken bir özellik. Kesinlikle bizden daha rahatlar ve zamanı çok iyi kullanabiliyorlar. Biz başlarken geç kalıyoruz, çok hızlı konuşuyoruz ve hemen sunumu bitirip gidiyoruz. 15 dakika süren sunumlar olması biraz da bu sebepten ötürü. Ama ileride daha da iyi olacağımıza inanıyorum.</p>

<p>Seminer içerik olarak oldukça zengin bir içeriğe sahipti. Donanım programlamadan front-end’e kadar her konuya değinildi. Özellikle <a href="https://twitter.com/sebarmeli">Sebastiano Armeli</a> tarafından <strong>ECMAScript 6</strong>‘nın hangi özelliklerle geleceğiyle ilgili olan <strong>ES6: the future is now</strong> başlıklı sunum en çok dikkat çeken sunumdu diyebilirim. Beni de en çok heyecanlandıran bu sunumdu. Bir ara salonda alkışların duyulduğu bile oldu.</p>

<p>Tüm bu güzelliklere rağmen bazı sunumlar bilgi vermeden ziyade reklamlara doğru kaydı. Bunun kesinlikle kötü niyetli yapıldığını düşünmüyorum. Sadece “Biz bunu yaptık.” demek yerine “Yaparken şu nedenle yaptık ve şu noktalarda zorlandık.” demek daha yararlı olabilir.</p>

<h3 id="fiyatperformans">Fiyat/Performans</h3>

<p>Etkinlik ücretli olduğu için ister istemez hepimiz verdiğimiz ücretin karşılığını alabildik mi diye sormadan edemiyoruz. Bu etkinlik için kesinlikle değdiğini söyleyebilirim. Bilgi çok değerli ve böylesine büyük bir organizasyonu gerçekleştirmek oldukça çalışma gerektiriyor. Umarım önümüzdeki günlerde buna benzer başka organizasyonları da görebiliriz.</p>

:ET