---
layout: post
title: "Soru Sormak ve Eğitim"
date: 2013-10-08 19:00
categories: [Turkish, Essays]
keywords: soru sormak, eğitim, soru sormanın önemi, sürekli sormak
author: Özgür Adem Işıklı
lang: tr
---

Merhaba,

Uzun bir zamandan beri eğitim üzerine alternatif düşüncelere yönelmiş bulunmaktayım. Mevcut eğitim sisteminin yetersiz ya da daha yerinde bir tabirle “saçma” olduğunu düşündüğüm için alternatif eğitim methodları ve farklı eğitim yaklaşımları her zaman dikkatimi çekiyordu. Son dönemde, kendi öğrenim hayatımı gözden geçirdiğimde fark ettiğim bir durumdan söz etmek istiyorum sizlere.

İster ilk okul çağınızı düşünün ister lisans eğitiminizi, her zaman size eğitim verdiğini iddia eden insanların karşınıza sorular koyduğunu göreceksiniz. Bir çokları hatta biraz zamanlar benim için bile bundan daha doğal bir durum yoktu. Neden öğrenci konumundaki insanların önüne sorular konulduğunu sorduğunuzda, eğitimin amacına ne denli ulaşıp ulaşmadığını tespit etmek için olduğu cevap olarak size gelirdi. Peki eğitim bizi geleceğe hazırlamak değil miydi?

Bu bir yanılgıdır, hem de çok ağır bir yanılgı. Bize eğitim kurumlarında gelecekte başımıza gelecek olası problemlerin çözümleri öğretilmektedir. Fakat bilişim çağında artık bu durumun bir geçerliliği kalmamıştır. Çünkü başımıza bir durum geldiğinde anında sıcak bilgi alabileceğimiz sayısız kaynağa sahibiz. Artık günümüzün sorunu, soruların cevaplarını bulmak değil, kendi sorularımızı doğru sorabilmektir. Bir düşünün, tüm eğitim hayatınız boyunca kaç kez sizden gerçek manada soru sormanız istendi? En fazla “benzer türde” sorular hazırlamışızdır. Ancak sorun tespit etmek, hata bulmak, eksiği yakalamak gelişimin ilk adımıdır.

Bugün dünya üzerinde başarılı sayılan insanları gözlemleyiniz. Her biri çok mükemmel sorular sorarak işe başlamışlardır. İnovatif projelerin her biri kendi sorularıyla kendilerini var etmişlerdir. Farklı olabilmek, bir adım daha öne çıkabilmek için ihtiyacımız olan şey kendi sorularımızı üretmektir. **_Kendi sorularını soramayan insanlar, başkalarının cevaplarını bulmaya mecbur kalırlar._**
