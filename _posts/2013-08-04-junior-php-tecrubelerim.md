---
layout: post
title: "Junior PHP Tecrübelerim"
date: 2013-08-04 19:00
categories: [Turkish, Coding]
keywords: php tecrübesi, junior, php, tecrübe, kendime notlar
author: Özgür Adem Işıklı
lang: tr
description: Junior PHP Developer olarak edindiğim tecrübeleri anlattığım bir makale.
---

Merhaba,

Çeşitli kurumlarda PHP Geliştiricisi göreviyle çalışma sürem geçen Mayıs ayı iribari ile 1 seneyi geçti. Bu süreçte ilk olarak spagetti kodun içerisinde bocalamıştım. Daha sonraları startup projelerde yer alarak daha kaliteli kod nasıl yazarıma yöneldim.

Şuan ki durumuma baktığımda; PHP’nin ne kadar büyük bir deniz olduğunu görüyorum. 1 sene önce PHP’de istediğim her türlü işi yapabileceğimi düşünüyordum. Hala bu iddiam geçerli. Ancak çoğu zaman kulağı ters elle kaşıyabilirim. Çünkü ne kadar bildiğimi düşündüysem, muhakkak bu konuda yanıldığım bir zaman sonra ortaya çıktı. PHP ile çalışıyorsanız, yapacağınız işlemler için webde sürüyle kütüphane var. Çoğu zaman Amerika’yı yeniden keşfetmemize gerek kalmıyor, eğer biz araştırmayı önemsiyorsak.

Her gün bilgisayarımı açtığımda kodlamaya başlarken, dün yaptığım işin aynısını yapamadım. Sürekli yeni bir şeyler öğrenerek yaptım. Bu süreçte öyle zamanlar geldi ki, gelişmekten ve yeni teknolojileri öğrenmekten kod geliştiremedim. Bu sürecin bir birine paralel bir şekilde ilerlemesi gerekiyor, buna dikkat edilmesini naçizane öneririm.

Ancak öğrendiğim en önemli şey; bir junior olarak kalmak. Kendimi sürekli hiç bir şey bilmiyor olarak kabul ediyorum ve böylelikle dinleyecek, öğrenilecek bir sürü şey oluyor. Ancak bu şekilde bir nebze olsun gelişmelerin hızını yakalayabiliyorum.

Ben gibi kendisini Junior olarak görenlere tek tavsiyem, kendinizi Junior olarak görmeye devam edin. Eğer yazdığınız kodun en doğru satırları ve teknolojiler kullanılarak yazıldığını düşünüyorsanız %99 yanılıyorsunuzdur.
