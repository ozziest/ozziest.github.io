---
layout: post
title:  "Güle Güle 2014!"
date:   2014-12-31 22:00
categories: personal
tags: new year 2014
author: ozziest
---

Koca bir yılı bitirirken ister istemez kendi yaşamımı sorgulama ihtiyacı hissediyorum. Bu yazı da tamamen bu amaçla hazırlanmış bir yazıdır. Kendi doğrularımı ya da yanlışlarımı ortaya koymak ve yeni yıl hedeflerimi belirlemek amacıyla yazılmıştır.

Bu sene "İyi ki yaptım." dediğim şeylerin başında GitHub'ı daha aktif olarak kullanmak yer alıyor. Yazdığım, gördüğüm, düşündüğüm ve denediğim hemen her şeyi GitHub üzerinden paylaşmak, arkadaşlarımdan ve diğer geliştiricilerden geri dönüşler almak daha iyi bir geliştirici olmama katkıda bulundu. Tabii olarak biraz da kendimi mükemmel sanmamın önüne geçti. Öğrenilecek çok şey olduğunu görme şansı buldum. 

Test yazmak konusunda kendimi daha fazla zorladım ve bu konuda kendime daha net hedefler koydum. Ancak hala istediğim seviyede değilim. Önümüzdeki yıl içinde bu konuda daha fazla çalışmam gerekiyor. 

Üzerinde çalıştığım projelerde ***refactoring*** yapmaktan çekiniyordum ama cesaretimi toplayarak bu adımı atmayı başardım. Şimdilik çok iyi gidiyoruz ve önümüzdeki sene bu konuda daha iyi sonuçlar alacağıma inanıyorum.

Önümde en büyük engel olarak gördüğüm ve kendimce yetersiz olarak gördüğüm İngilizce seviyemi daha ileri seviyelere taşımak için adımlar attım. Henüz bu yolun başındayım ama umuyorum 2015 yazına doğru somut sonuçları görmeyi ümit ediyorum. Tabi bu konu üzerinde daha fazla çalışmam gerekiyor ve işten arda kalan zamanımın büyük bir bölümünde bu konuya yoğunlaşmalıyım.

Web teknolojileri konusunda epey yol katetmiştim son yıllarda. Ancak lise yıllarımdan beri ilgimi çeken ***Robotik*** alanında çalışma fırsatı yakaladım. Şuanda bir robot projesi üzerinde çalışmalar gerçekleştiriyorum. Benim için yepyeni bir alan ve öğrenilecek, keşfedilecek yeni ufukların varlığı beni heyecanlandırıyor. Üzerinde çalıştığımız robota ilk hareketi geçtiğimiz gün verdim. Görüntü işleme konusunun da çalışmalarım dahilinde olması ayrı bir güzellik. Umarım 2015'de bu konuda da güzel işler başarabilirim. Öğrendiğim herşeyi dökümanlamak istiyorum. Yani önümüzdeki günlerde yeni blog yazıları görebiliriz. 

Yanlış yaptığım şey ise zamanımı çok iyi yönetememek. Bu konuda da çeşitli denemelerde bulundum ama istediğim noktada değilim. Uyku saatlerimi azaltmak ve daha dinç kalmak için odamın daha karanlık olmasını bile sağladım. Ama yataktan kalkmak benim için hala çok zor bir eylem. 

Umarım 2015 yılında tüm bu hedeflerimi gerçekleştirebilirim ve güzel bir yıl beni bekler.


