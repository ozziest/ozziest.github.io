---
layout: post
title: "Güle Güle 2015!"
date: 2016-01-02 18:00
categories: [Turkish, Essays]
keywords: new, year, 2015
author: Özgür Adem Işıklı
post_img: new-year-resolotion.jpg
post_img_link: https://pixabay.com/en/street-road-straight-horizon-381227
lang: tr
---

Bazen fırtınayla o kadar çok boğuşuyoruz ki, pusulaya bakmak hiç aklımıza gelmiyor. İşte bu nedenle ara sıra nerede olduğumuzu ve hedeflerimiz için yönümüzü ne taraf çevirmemiz gerektiğini tekrardan hesaplamamız lazım. Bu nedenle geçtiğimiz yıl sonu yazdığım [Güle Güle 2014](/personal/2014/12/31/gule-gule-2014/) başlıklı yazının yanına bunu da ekliyorum.

### Kazanımlar

2015 yılında test geliştirme süreçlerindeki bilgilerimi ve İngilizce seviyemi arttırmak hedeflerim arasındaydı ve şahsen her iki konu üzerinde de beklediğimden daha iyi duruma geldim. Özellikle İngilizce konusunda çok gayretli bir çalışma gerçekleştirdiğim için mutluyum. Bunlara ek olarak iş değiştirmem ve yeni bir projeyi C# ile birlikte geliştirmem nedeniyle biraz sürpriz olarak benim için oldukça farklı bir alanda, gerçek bir proje tecrübesi kazandım.

2015 için şahsen en büyük kazanımım zaman yönetimiydi. Çevremdeki insanların hemen hepsinden daha disiplinli ve kararlıydım. Sonuç olarak iyi bir zaman yönetimiyle yapmak istediklerimi adım adım gerçekleştirebilmiş oldum.

### Eksikler

2014'te robotik alanında bir proje üzerinde tecrübeler edinmiştim ancak 2015'de bu konuda pek fırsat yakalayamadım. Böyle olmasında İngilizce çalışmalarına ağırlık vermiş olmamın etkisi büyük oldu. Ancak yine de öğrendiklerimi blog yazıları olarak yayınlayabilirdim.

### Gelecek

2016 için biraz daha spesefik bir yapılacaklar listesi hazırlamak istiyorum. Baktığımda her biri benim için kesinlikle başardım/başaramadım diyebileceğim bir liste...

- Doğayla daha çok iç içe ol. Onun bir parçasısın, onu dinle.
- Ailene ve sevdiklerine daha fazla zaman ayır.
- Daha çok şey okumaya çalış, RSS listeni sürekli geliştir.
- Her ay en az 1 tane blog yazısı yaz.
- Yıl sonuna kadar en az 1 tane İngilizce blog yazısı yaz.
- Yurt dışına (mümkünse ABD'ye) git.
- Haftada yarım saat dahi olsa, gitarınla ilgilen.
- Ticarileşmese bile en azından bir projeni duyur.
- Öğrenebildiğin kadar çok öğren.
- Politik tartışmalardan uzak durmaya gayret et, işine odaklan.
- Katılamadığın seminerleri video kayıtlarından izlemeyi ihmal etme.
