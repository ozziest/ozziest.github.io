---
layout: post
title: "Mavidurak-IO Değerlendirmesi"
date: 2015-05-01 20:00:00
categories: [Turkish, Coding]
keywords: mavidurak-io, yazılım topluluğu, seminer, tech talk, workshop, değerlendirme, atölye
author: Özgür Adem Işıklı
lang: tr
description: Sakarya'da bulunan mavidurak.io isimli yazılım topluluğuyla alakalı bir bilgilendirme yazısı.
---

Bundan yaklaşık 1 sene önce birkaç arkadaşımla birlikte **Sakarya**'da faaliyet gösterecek bir yazılım topluluğunun kurulum aşamasında görev aldım. Sakarya küçük bir şehir olduğu için sektörel imkanlarının **İstanbul** gibi şehirlerle yarışmasına imkan yoktu ve biz de sürekli İstanbul'un yolunu tutar bir haldeydik. [Mavidurak-IO](http://mavidurak.github.io) ile bu sorunu tamamen çözemesek de, azaltmayı hedefledik ve çalışmaya koyulduk.

Geçen bu süre zarfında **2 Workshop**, ve **7 Tech Talks** gerçekleştirdik. Workshop'lardan pek fazla verim alabildiğimizi söyleyemeyeceğim ancak **Tech Talks** etkinlikleri oldukça yararlı oldu. Herşeyden önce bu etkinliklerde salt **öğretme** amacında değildik. Amacımız bildiğimiz, keşfettiğimiz ya da bizi heyecanlandıran konularda anahtar kelimelerden oluşan bilgiler vermektir. Bu nedenle sunum uzunluklarını **25 dakika** ile sınırlandırdık. **Açık kürsü** gibi bir yapısı olduğundan her hafta sunum sahipleri değişiyor, farklı arkadaşlarımızdan farklı şeyler öğrenebiliyorduk.

Sonuç itibari ile yeni yeni dostluklar kurduk, sürüyle şey öğrendik. Akademik takvimin bitmesi ve öğrencilerin memleketlerine dönmesi vesilesi ile **2014-2015** yılındaki çalışmalarımızı sonlandırdık. Ancak yaz döneminde birlikte projeler gerçekleştirebileceğimiz insanlarla tanışmış olmak bizim için büyük avantaj olarak önümüzde duruyor. Tabii ki değerlendireceğiz. :)

**Mavidurak-IO** ile deyim yerindeyse uçurum kenarında duran kayayı birazcık itekledik. Şimdi büyük bir gürültüyle yuvarlıyor. Eğer önümüzdeki aylarda/yıllarda bu kayayı istediğimiz gibi kontrol edebilirsek şahane işlere imza atabiliriz. **_Gelecek her zaman olduğu gibi bizim elimizde._**

Eğer siz de Sakarya'daysanız [Mavidurak-IO Twitter Hesabı](http://twitter.com/mavidurakio)'nı takip ederek etkinlikerimize katılabilirsiniz. Zaten sektörel imkanların kısıtlı olduğu şehirde köşenize çekilmek size hiç birşey kazandırmayacaktır. Gelin, tanışalım.
